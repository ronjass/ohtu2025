# Ohtuvarasto katselmointi
Annoin Copilotille tehtäväksi tehdä ohtuvarastolle web-käyttöliittymä. 
Halusin, että sovellus mahdollistaa useiden varastojen luomisen ja muokkaamisen. Lisäksi halusin, että varastoihin voi lisätä tuotteita ja niitä voi poistaa.
Määritin, että sovelluksen on käytettävä Flask-kirjastoa.
Ensimmäisen version jälkeen totesin Copilotille, että haluan sovelluksen olevan väritykseltään pinkki. Lisäksi toivoin, että sovelluksessa voisi määritellä, minkä tuotteen lisää varastoon.
Toisen version jälkeen halusin vielä, että varastosta voi poistaa haluamansa tuotteen, sillä Copilotin tekemässä versiossa pystyi "poistamaan" saldoa varastosta, mutta tuotteet jäivät varastoon näkyviin.

Yllätyin siitä, kuinka hieno ja helppokäyttöinen sovelluksesta tuli. 
Huomasin, että Copilotille pitää kuitenkin antaa selkeästi ohjeet siihen, miten haluaa eri toiminnallisuuksien toimivan ja millaisen sovelluksen ylipäänsä haluaa.
Esimerkiksi sisällön poistaminen varastosta ei aluksi toiminut täysin järkevästi, mutta kun siihen antoi lisäohjeita, osasi Copilot muokata toiminnallisuuden toimivaksi ja paremmaksi.

Copilotin tekemä koodi oli mielestäni selkeää ja aika lailla samalla tyylittä tehtyä, mitä olen itsekin tehnyt. 
Ehkä hieman tyhmää koodissa on se, että app.py on kirjoitettu täysin englanniksi, kun taas alkuperäinen koodi, kuten varasto.py oli suomeksi koodattu. 
Tässäkin olisi voinut antaa lisäohjeita Copilotille; olisi esimerkiksi voinut pyytää, että Copilot muuttaa muutkin tiedostot englanninkielisiksi, jotta koodi on yhtenäistä.


